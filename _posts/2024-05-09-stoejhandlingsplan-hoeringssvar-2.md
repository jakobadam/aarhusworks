---
title: "Høringssvar 2 vedrørende Aarhus Kommunes
Støjhandlingsplan 2024"
author: Giber Ringvej Gruppen - Jakob Aarøe Dam et al.
categories: vejstøj
---

Giber Ringvej Gruppen henstiller hermed til, at den resterende del, i alt 2,72 millioner kr., af den til
Giber Ringvej (GR) afsatte supplerende støjpulje på 20 millioner
kr. [VVM-tilladelse, punkt A7](https://aarhusworks.com/assets/mtm-modsvar/2018-vvm-tilladelse-bering-beder-vejen.pdf),
benyttes til støjdæmpende tiltag ved GR.

Herudover, henstilles til, at værdien af den estimerede omkostning til jordvolde, som fejlagtigt er
medtaget i omkostningen til støjdæmpende tiltag (i alt 6,3 kr. millioner kr.), gives tilbage til
støjpuljen, for derved sammen med den resterende del, at kunne omsættes til støjtiltag langs GR,
i alt ca. 9 millioner kr. - som oprindeligt besluttet af Aarhus byråd den 14. september 2016.

Yderligere henstilles der til, at anvendelsen af overskudsjord til etablering af støjvolde stadig indgår
i planen.

Punkterne uddybes i resten af høringssvaret.

## Overskudsjord mangler i planen

_“Som tiltag i støjbekæmpelsen vil Aarhus Kommune bruge overskudsjord fra byggemodning til
etablering af støjvolde på kommunale
arealer.”_ - [Aarhus Kommune Støjhandlingsplan 2018, s.22](https://aarhusworks.com/assets/aak-stoejhandlingsplan-2024/handlingsplaner/AAK-2018.pdf#page=22)

Hvorfor er dette 2018 tiltag mon ikke med i den nye plan? Lad os kigge på hvordan kommunen
forvaltede overskudsjorden i ‘Giber Ringvej’-projektet.

Overskudsjord var der nok af i ‘Giber Ringvej’-projektet. Men i stedet for, i bogstaveligste forstand
at hælde jorden ud til venstre, så blev meget af jorden flyttet og kørt ud på forskellige marker, til
stor undren for alle, ja selv entreprenøren undrede sig over, at de skulle køre alt det jord langt væk,
i stedet for at lave støjvolde.

Det er stadig et mysterium for os alle, hvorfor denne oplagte mulighed for sikre borgerne mod
sundhedsskadelig støj, blev hældt ned ad brættet.

Dårlige forklaringer har der været mange af. Fx at ["vi kan ikke få vand til at løbe opad, så vi kan
ikke lave en støjvold, som vandet skal løbe op ad.”](https://tranbjerg-maarsletliv.dk/tranbjerg-maarsletliv-dk/aarhus-kommune-de-stoejvaern-der-er-stillet-i-sigte-er-lavet)
Hvilket var med henvisning til den max. 2m brede tilløb til Giber Å, der løber under den del af Giber Ringvej vist på
billedet. Således måtte vi
forstå, at en 2m bred bæk forhindrede at Mårslet langs vejens ca. 1000m på begge sider af
Mustrupvej fik etablerede jordvolde.

Senere forklarede kommunen, at der udestod et [“stianlæg mellem Mustrupvej og Nymarksvej, som
noget af overskudsjorden (skulle) anvendes til.”](https://aarhusworks.com/assets/mtm-modsvar/2023-10-MTM-svar-til-giber-ringvej-gruppen.pdf#page=2)
Men alt jorden var længe kørt væk da stiarbejdet
begyndte.

Yderligere, i samme svar, forklarede kommunen at, grunden til at meget jord ikke blev omdannet til
støjvolde, bundede i miljøhensyn. I _“store dele af projektområdet er der særlige
drikkevandsinteresser, hvilket betyder, at der er skærpede restriktioner i forhold til jordhåndtering,
og hvor jord kan flyttes fra og til. I forhold til etablering af støjvolde betyder det bl.a., at der ikke må
tilføres jord fra et område udenfor drikkevandsinteresseområderne til
drikkevandsinteresseområdet”_.

Det eneste vi bad om, var egentlig bare at få flyttet jorden fra den ene side af vejen til den anden.
Men vi hæfter os ved, at kommunen angiveligt var OK med at lægge en forurenende vej ovenpå
disse særlige drikkevandinteresser, og at nogle jordvolde er blevet etableret i nærheden.

Giber Ringvej Gruppen finder det generelt dybt problematisk at kommunen i deres svar oftest
maler med en meget diffus og bred pensel. I ovenstående svar, har vi brug for en reference til det
notat der siger noget om jord, drikkevand og de skærpede restriktioner, samt en reference til et
kort over områderne. Og ingen af disse notater udelukker formodentligt jordvolde langs hele
tracéet.

Giber Ringvej Gruppen vurderer, at når søforklaringerne er sorteret fra, er den eneste mulige
grund til, at der ikke er mere overskudsjord der er blevet omdannet til støjvolde, at der har været
en direkte uvilje mod at sikre borgerne mod sundhedsskadelig støj under 58 dB.

**_Politisk forslag:_** Sænk grænseværdien til 53 dB og tag højde for genen som omtalt i [Giber
Ringvej Gruppens Høringssvar 1](https://aarhusworks.com/assets/aak-stoejhandlingsplan-2024/h%C3%B8ringssvar-aak-2024-v4.pdf).

Giber Ringvej Gruppen finder det relevant hvis kommunen kunne uddybe i støjhandlingsplanen
hvad der skal til, udover en VVM-screening og en landzonetilladelse, for faktisk at få etableret en
støjvold af overskudsjord og om dette er helt udelukket med 2024-planen?

## Resterende del af bevillingen fra VVM-tilladelsen skal benyttes til støjtiltag langs Giber Ringvej

I [VVM-tilladelsen, punkt A7](https://aarhusworks.com/assets/mtm-modsvar/2018-vvm-tilladelse-bering-beder-vejen.pdf) for
Giber Ringvej er der afsat 20 millioner til supplerende
støjbekæmpelse. Kommunen (via Rambøll), har estimeret, hvad disse øremærkede penge er gået
til. Ud af de 20 millioner kr. er der en samlet pris på støjtiltag på 17.280.000 kr. Dvs. at der er 2.72 4
millioner kr. tilbage.

_**Politisk forslag:**_ Den resterende del af bevillingen skal indgå i støjhandlingsplanen og benyttes til
støjtiltag langs Giber Ringvej for at opfylde VVM-tilladelsen.

## Fejlagtigt inkluderede støjtiltag

Der er altså ca. 2,72 millioner kr. tilbage af bevillingen. Men i det følgende afdækkes, hvorledes
der faktisk er endnu 6,3 millioner kr. som endnu ikke er omsat til reel støjbekæmpelse.

I [notat til Teknisk Udvalg [s.1]](https://aarhusworks.com/assets/mtm-modsvar/2023-08-MTM-vejst%C3%B8j-giber-ringvej.pdf) (
23/08/2023) beskrives de juridiske krav for at etablere en støjvold.
Kravet er, at _"der udarbejdes en VVM-screening, og der skal søges en landzonetilladelse. Det
betyder, at en støjvold skal have en dokumenteret støjdæmpende effekt”_.

Notatet beskriver yderligere, _“Der er samlet etableret 16 støjvolde langs Giber Ringvej jf. kort
vedlagt som bilag 4”_. Og i kort-bilaget, udarbejdet af Rambøll, til Teknisk Udvalg, er jordvoldene
markeret med rødt og deres størrelse i kvm er påtegnet - et udsnit er vist ovenover.

Med det in mente, så lad og gå gennem alle de støjvolde langs Giber Ringvej hvor voldene ikke
opfylder de juridiske krav eller ikke er blevet opført.

### Letbane-volden

Indikeret ved den røde pil på billedet. Der findes ikke landzonetilladelse for Letbane-volden
(kommunen er blevet forespurgt via aktindsigt). Det er heller ikke umiddelbart til at se, at det 5
skulle være en støjvold, nærmere en bakke op mod letbanen.

### Mustrupvej-volden

Indikeret ved den røde pil til højre på billedet ovenover.

Der findes ikke en landzone-tilladelse til denne (vi har forespurgt via aktindsigt). Det er mest af alt
en tilkørselsvej, der er dog en spids af tilkørselsvejen der stikker lidt ud…

### ‘Testrup Højskole’-volden

Indikeret ved pilen til venstre i kortet ovenover.
Denne er godkendt via en landzonetilladelse, men tilladelsen nævner ikke støj, men i stedet
kosmetik: [_"Vi har herudover lagt vægt på, at bakkerne/volden vil medvirke til, at der fra højskolen
ikke er direkte udsigt til Beder-Bering
vejen."_](https://sensustest.aarhus.dk/media/60326/24-03-2021-tk-etablering-af-bakker-ved-testrup-hoejskole-paa-tingskovvej-12-8320-maarslet.pdf)

### Vold ved Kølsmosevej / Ingerslevej

Der findes
en [landzonetilladelse](https://sensustest.aarhus.dk/media/73703/28012022-lt-andzonetilladelse-inkl-bilag.pdf).

Er det en støjvold? Døm selv - fra tilladelsen: _“…men da der i projektet ikke er medsendt
dokumentation for ej heller lagt vægt på at jordvolden har en støjdæmpende effekt anses projektet
primært som et anlæg til bortskaffelse af affald, hvor projektområdet efterfølgende igen kan indgå i
landbrugsmæssig drift.“_

Ingen yderligere kommentarer nødvendig.

### “Vold” - Nymarks Allé (S8)

Der findes
en [landzonetilladelse](https://sensustest.aarhus.dk/media/23920/27052019-ied-landzonetilladelse-til-etablering-af-stoejvold-beder-bering-vejen-nymarksvej-42.pdf).

Fra tilladelsen: _“Støjvolden etableres med en 2 meter bred top
(kronebredde), 1 meter over terræn og med et skråningsanlæg
1:2 mod Bering-Beder Vejen og et skråningsanlæg 1:10 på
bagsiden…”

Støjvolden burde være tydelig i landskabet, men det er ikke
muligt at identificere den. Det er yderligere ikke muligt at se
forskel på syd og nordsiden af vejen. Ydeligere er konturerne i
landskabet som før vejen blev bygget.

Da volden ikke kan identificeres i landskabet, må vi konkludere at den aldrig er blevet etableret,
vejen er blot gravet ind i bakken.

## Estimeret over-estimat

Vi ved, fra [notatet](https://aarhusworks.com/assets/mtm-modsvar/2023-08-MTM-vejst%C3%B8j-giber-ringvej.pdf), at der er
etableret støjvolde for 18.5 milioner kr., og vi kender størrelsen i kvm
af alle volde fra kortet. Derfor kan vi sætte en pris på alle jordvolde, og trække dem ud der er
ugyldige

Dette giver et estimeret overestimat på 6.302.110,82 kr. til enten ikke-godkendte eller ikke-
etablerede jordvolde.

| Volde                                      | Størrelse (m2) | Total pris ud fra m2  | Effekt dokumenteret            | Landzonetilladelse               | Link                                                                                                                                                                                                                                          |
|--------------------------------------------|----------------|-----------------------|--------------------------------|----------------------------------|-----------------------------------------------------------------------------------------------------------------------------------------------------------------------------------------------------------------------------------------------|
| Beder (tofteparken)                        | 11650          | 1.536.939,31 kr.      |                                | Ja S9                            | [Link](https://sensustest.aarhus.dk/media/34934/07112019-ied-landzonetilladelse-bering-beder.pdf)                                                                                                                                             |
| Beder (letbane-volden)                     | 5790           | 763.852,24 kr.        | Nej                            | Nej, findes ikke                 |                                                                                                                                                                                                                                               |
| Beder - Nymarsvej 145                      | 2730           | 360.158,31 kr.        |                                |                                  |                                                                                                                                                                                                                                               |
| Mårslet - Enkegårdslunden                  | 7550           | 996.042,22 kr.        |                                |                                  | [Link](https://sensustest.aarhus.dk/media/83927/22-09-2022-mifn-landzonetilladelse-enkegaardslunden-12.pdf)                                                                                                                                   |
| Mårslet - Nymarks Allè                     | 18210          | 2.402.374,67 kr.      | Ja, men volden eksisterer ikke | Ja S8                            | [Link](https://sensustest.aarhus.dk/media/23920/27052019-ied-landzonetilladelse-til-etablering-af-stoejvold-beder-bering-vejen-nymarksvej-42.pdf), [Link](https://aarhus.dk/media/d3qpy4m5/screeningsafgoerelse-_jordvold_giber-_ringvej.pdf) |
| Mårslet - Mustrupvej 33                    | 1740           | 229.551,45 kr.        | Nej                            | Nej, findes ikke                 |                                                                                                                                                                                                                                               |
| Testrup højskole                           | 4890           | 645.118,73 kr.        | Nej                            | Støj er ikke nævnt i ansøgningen | [Link](https://sensustest.aarhus.dk/media/60326/24-03-2021-tk-etablering-af-bakker-ved-testrup-hoejskole-paa-tingskovvej-12-8320-maarslet.pdf)                                                                                                |
| Obstrupvej 63                              | 2020           | 266.490,77 kr.        |                                |                                  | [Link](https://sensustest.aarhus.dk/media/63653/18-06-2021-tk-opfoerelse-af-stoejvold-langs-beder-bering-vej-paa-obstrupvej-63-8320-maarslet.pdf)                                                                                             |
| Tingskovvej 74                             | 3010           | 397.097,63 kr.        |                                |                                  |                                                                                                                                                                                                                                               |
| Tranbjerg - Trankær Mosevej                | 9520           | 1.255.936,68 kr.      |                                |                                  |                                                                                                                                                                                                                                               |
| Tranbjerg - Trankær Mosevej 101            | 13820          | 1.823.219,00 kr.      |                                |                                  |                                                                                                                                                                                                                                               |
| Tranbjerg - Østergårdsparken 1             | 11290          | 1.489.445,91 kr.      |                                |                                  | [Link](https://sensustest.aarhus.dk/media/61208/landzonetilladelse-etablering-af-stoejvold-ved-bering-beder-vejen-paa-ingerslevvej-5-samt-ingerslevvej-1-8310-tranbjerg-j.pdf)                                                                |
| Tranbjerg - Østergårdsparken 2             | 10520          | 1.387.862,80 kr.      |                                |                                  |                                                                                                                                                                                                                                               |
| Ingerslevvej 72                            | 17140          | 2.261.213,72 kr.      | Nej                            | Ja                               | [Link](https://sensustest.aarhus.dk/media/73703/28012022-lt-andzonetilladelse-inkl-bilag.pdf)                                                                                                                                                 |
| Kølsmosevej 39                             | 7650           | 1.009.234,83 kr.      |                                |                                  |                                                                                                                                                                                                                                               |
| Kolt - Torshøjvænget                       | 12025          | 1.586.411,61 kr.      |                                | Ja S1                            | [Link](https://sensustest.aarhus.dk/media/23997/27052019-ied-landzonetilladelse-inkl-bilag-torshoejvaenget-15.pdf)                                                                                                                            |
| Hovedvejen                                 | 675            | 89.050,13 kr.         |                                |                                  | [Link](https://sensustest.aarhus.dk/media/45679/28-08-2020_tk_landzonetilladelse-til-etablering-af-regnvandsbassin-og-stoejvold-paa-adressen-hovedvejen-260-8361-hasselager.pdf)                                                              |
| **I alt**                                  | **140230**     | **18.500.000,00 kr.** |                                |                                  |                                                                                                                                                                                                                                               |
| **Udgift til volde der ikke er støjvolde** |                |                       | **6.302.110,82 kr.**           |                                  |                                                                                                                                                                                                                                               |

Regnearket kan også findes
her: [giber-ringvej-stoejvolde](https://www.icloud.com/numbers/05etJqvE96Wm1MaL_hJIRA9aQ#giber-ringvej-stoejvolde)

**Politisk forslag:** De 6.302.110,82 kr. skal indgå i støjhandlingsplanen og benyttes til støjtiltag
langs Giber Ringvej for at dennes VVM-tilladelse er overholdt.

## Konklusion og retrospektiv

Set i retrospekt, er der ingen tvivl om at myndighedernes og den rådgivende støjingeniørers
vurderinger af støjgenen fra Giber Ringvej var helt i skoven

De stak borgerne og politikere blår i øjnene med manipulerende tal fra støjintervaller, støjkort der
stoppede klos op ad vejen, ignorerede næsten 100% af byboligerne og ignorerede alle negative
helbredskonsekvenser. _“Mårslet ingen problemer vi går videre”_, blev der sagt dengang i 2018 på
borgermødet, og for mange andre områder ligeså.

Det er åbenbart meget at forlange, at en VVM-rapport der skal vurdere miljøkonsekvenserne rent
faktisk gør det… Politikerne er undskyldt, de traf en beslutning om en linjeføring på et grundlag
som de ikke vidste var yderst mangelfuldt, og som ville forårsage en støjkatastrofe. Naboerne har
reageret som naturlig konsekvens på den voldsomme gene, og de negative
helbredskonsekvenser de uretmæssigt er blevet pålagt.

Nu er det på tide at vejstøjen bringes til et niveau, hvor der ikke er nogen problemer som lovet.
Med de resterende 9 millioner kr. fra byrådets eksisterende bevilling brugt klogt, med
hastighedsnedsættelser samt forbud mod larmende køretøjer om natten tror vi, at vi kommer
langt.

Inkluder gerne Giber Ringvej Gruppen i dette arbejde, vi så jo bl.a. også gerne at vejanlægget blev
sløret med beplantning som lovet i [VVM, s.77](https://bering-bedervejen.aarhus.dk/media/1992/vvm-redegoerelse.pdf#page=77)